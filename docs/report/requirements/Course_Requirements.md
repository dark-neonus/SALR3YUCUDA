#### Загальні коментарі 
* Опис ISA потрібен в об'ємі, який був на ПОК для x86. Необхідно також продемонструвати роботу із нею. Має містити загальний огляд, історію та використання, доступні регістри, способи адресації, команди для типових операцій (арифметичних, логічних, керування потоком виконання), особливості побудови PIC-коду, типові угоди про виклики. Необхідними є приклади написання програм для цієї ISA. Бажаним є також короткий опис kernel mode особливостей.
* Під час розпаралелення обчислювальних задач потрібно використовувати мінімум два способи розпаралелення. Можливі винятки. Потрібними є також тести продуктивності. 
* Бібліотеки повинні включати документацію та тести.
* Для серверів **обов'язковими** є тести продуктивності, із використанням [Fortio](https://github.com/fortio/fortio), JMeter чи аналогічних інструментів. 

#### Список способів розпаралелення
* CPU із використанням потоків. (Мультипроцесор).
* OpenMP. (Мультипроцесор).
* CPU із використанням процесів та брокерів повідомлень типу RabbitMQ чи ZeroMQ. (Мультикомп'ютер).
* CPU із MPI. (Мультикомп'ютер).
* SIMD 
* CUDA
* OpenCL
* oneAPI
* BOINC. (Мультикомп'ютер).
* FPGA — як незалежно, так і як акселератор для OpenCL чи oneAPI.
* Для серверів є сенс також використовувати співпрограми (coroutines). 

**Ремарка**: використання сторонніх бібліотек, що всередині використовують відповідний інструмент чи автовекторизації для SIMD, зазвичай, не вважається використаним розпаралеленням. 

Список способів розпаралелення не вважається вичерпним — пропонуйте свої варіанти. 

### Вимоги щодо виконання
1. Результатом проекту є звіт, код та документація, які ви повинні представити у вигляді презентації та захистити в присутності комісії.
2. Звіт — 3-5 сторінок, у форматі наукової статті. Приклади, які можна використовувати як шаблон: "[Applicability of neural networks for processing low dimensional sensor data on embedded systems: a case study](https://www.overleaf.com/read/chmvwzrghxfq)", "[Performance of the modern parallel programming approaches: a case study](https://www.overleaf.com/read/dggnqjhkrddd)", "[A statistics-based performance testing methodology: a case study for the I/O bound task](https://www.overleaf.com/read/fdrcrjrdxnbs)" — роботи, виконані вашими колегами, коли вони були на 2-3 курсі. 
3. Для роботи над кодом потрібно використовувати систему контролю версій Git. Історія коммітів використовуватиметься при оцінюванні. Мова, звичайно, не про помилки, які будуть в старих версіях, а **можливість побачити, наскільки систематично ви працювали** і як вирішували проблеми, що виникали — ніхто не очікуватиме, що проміжні результати будуть виглядати гарно. 
    * Хорошою практикою є, коли поточна версія в git завжди компілюється, а краще — ще й, хоч якось, працює.
4. Не пізніше, ніж **тиждень до першого представлення**, потрібно **надати викладачам та асистентам доступ до репозиторіїв**, у яких відбувається робота над проектом.
5. **Обов'язковими є наявність документації та покриття вашого коду тестами**.
6. Також, слід мати автоматизовану систему компіляції та розгортання вашої системи. 
7. Протягом семестру ви повинні двічі продемонструвати (у вигляді презентації) проміжні етапи роботи над проектом. Пропуск такого представлення проекту означає мінус 10 балів від максимального результату для кожного із учасників проекту. 
8. Такі проміжні представлення, самі по собі, балів не додають, але дуже спрощують отримання високого результату на захисті.
9. Допускається захист проекту передчасно, посеред семестру — за умови його належного виконання. 
10. Присутність усіх студентів на захисті проектів є обов'язковою під час власної доповіді, і дуже бажаною протягом всього захисту! На проміжних представленнях присутність теж бажана. 
11. Допускається розширення проекту, *поки воно не суперечить основному завданню*.
12. Допускається, іноді — бажана, взаємодія із іншими проектами.

### Що має бути на захисті проекту
Загальна структура доповіді, в широких межах, на ваш розсуд. Однак, природною є наявність таких елементів у такому порядку:
1. Опис задачі, яка вирішувалася. 
2. Огляд підходів до її вирішення, які використовуються іншими розробниками. 
3. Вибраний вами підхід — високорівневий його розгляду, без подробиць. 
4. Отримані результати, демонстрація використання і функціювання вашого проекту.
5. Технічні подробиці реалізації — коротко. Зокрема, які проблеми постали, як вирішувалися. 
6. Порівняння вашого рішення із конкурентними — швидкодія, зручність використання, продуктивність тощо.
7. Підсумки. 

**Всі виконавці повинні розповісти про свою роботу в рамках проекту та свій вклад** — особисто кожен/кожна. Розкажіть, якою саме ділянкою роботи Ви займалися, як вона була зроблена, як організовувалася взаємодія із іншими учасниками Вашої команди. Увага! Виступити в процесі захисту проекту повинні **всі учасники**!

Будь ласка, не обмежуйтеся формальною відпискою щодо прийнятих **інженерних** рішень! Вирішення інженерних задач — завжди компроміс, включаючи компроміс із наявним часом та іншими ресурсами, як матеріальними так і нематеріальними. Опишіть, на які компроміси ви йшли, для досягнення результату.

### Перше представлення - 1
1. Планується в кінці березня. Дата уточнюватиметься.
2. Ви повинні розповісти про свій прогрес у виконанні проекту. Зокрема, на цей момент ви повинні твердо уявляти, яку ви задачу вирішуєте та мати проект її вирішення. 
3. Тому під час нього слід розповісти ваше розуміння задачі.
4. Представити план, як ви її вирішуватимете.
5. Поділитися своїм репозиторієм із кодом — мінімум тиждень до представлення.
6. Бажаними є прототипи вирішення, навіть якщо вони будуть зовсім примітивними. (Які прототипи можуть бути корисним для кожного із проектів — обговоримо на заняттях та консультаціях). 
7. Також бажаним, хоч і не обов'язковим, є уявлення про те, як цю задачу вирішують конкуренти. 
8. Нагадую, пропуск цього захисту вартуватиме вам -10 балів. 

### Проміжне представлення - 2 
1. Планується на кінець квітня. Точна дата поки не відома.
2. Оскільки до захисту залишатиметься небагато часу, зайнятого екзаменами і т.д., ви повинні продемонструвати робочий проект, хоча і з можливими лакунами — неповним функціоналом, не всіма виконаними тестами, відомими але ще не виправленими "багами" тощо.
3. В цілому, цей захист нагадуватиме остаточний, хіба що більше уваги можна буде приділити незавершеним частинам. 

---
*Остання зміна: неділю 26 лютого 2023 06:59 AM*